-53,--

quam Patricium, denique certum mea quidem sententia aliquam
unquam Patricio cum Romanis fuisse consuetudinem.

Ergo quid mirum, quod neque in Patricii scriptis neque
alibi quicquam occurrit, quod antiquissimam Scotorum ecclesiam
cum Romana, qualis tunc erat, non in omnibus consensisse
comprobet!

Sed ne quispiam putet ad obscuram atque contortam
Patricii historiam redire quaestionem de antiquissimae ecclesiae
Scotorum natura et moribus, extremum illud sit, ut repetam,
quae supra jam similia dixi. Licet ficta sit Prosperi de Palladio
narratio, licet nunquam Patricius in Italia, nunquam in Gallia
fuerit, tamen quia Britonem eum fuisse constat, antiquissima
Scotorum ecclesia, quam ille in Hibernia constituit, ab ecclesia
Romana dissentire non potuit. Itaque qui fuerit

secundae ecclesiae Scotorum aetatis status ecclesiasticus

jam nobis quarendum est, ac primum quidem, ut supra jam
diximus, quaerendum ex

columbae abbatis Ηίἱεηείε historia.

De Columba, abbate Hiiensi vix plura constare, quam quae
Beda narraret (h. e. 3, 4 et 3, 25 cf. 5, 9) Schoellius in disser-
tatione sua censuerat (p. 61), postea (Herzog R. E. 2, 788) ipse
addidit vitam Columbae ab Adamnano, et ipso abbate Hiiensi
(679—704 Η. and St. H, 1, p. 135), conscriptam (Act. SS. Boll.
J uli 9, p. 197 sqq. et alibi), quam antea propter fabulas, quibus
abundat, Adamnano attribuere dubitaverat. Et optimo jure
priorem suam sententiam Schoellius deposuit. Licet enim Adam-
nanus tantam fidem miraculis adjunxerit, ut vel absurdis ac
plane ineptis rebus gaudeat (e. g. 2, 53, p. 217), - quid ad
rem? Nonne idem ubique et apud omnes fere ejus aetatis
scriptores occurrit? An ceteris eruditiores erant Scoti, diversi
etiam illa re ab omnibus ejusdem aetatis hominibus? Revera
· Schoellius, cum dissertationem suam conscriberet, talia videtur
cogitasse neque adhuc hodie desunt, qui eandem falsam per-
suasionem sibi induerint. Ea ipsa de causa de his verba fecisse
haud ab re duco. Luculentissime enim et Muirchui vita Patricii
et Adamnani vita Columbae, eodem fere tempore compositae,
demonstrant Scotos eadem fuisse credulitate, eodem, ne dicam
majore, miraculorum amore et studi0, atque omnes illius aetatis

christianos.
De ceteris autem Columbae vitis a Colgano (Trias Thaum.)

