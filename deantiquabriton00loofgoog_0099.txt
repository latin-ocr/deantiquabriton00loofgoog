—93—

esse , immo putabat, suum morem esse catholicum neque dubi-
tabat, quin Romanorum mos cum suo congrueret. Quam opini-
onem postquam falsam cognovit, tertia, quae exstat, epistola
ad Gregorii successorem, quiquis fuit [Bonifatius IV P Fleming,
p. 111, not. a), missa hoc unum a papa petivit, ut sibi suisque
liceret amplius observare traditionem majorum (ep. 1 Bibl. max.
XII, p. 24 F). Et observata est anno etiam 610, nam Columba
in epistula illa , quam ex Nannetensi urbe ad discipulos suos
misit, hortatus est suos, ne alienarentur a sua traditione, quam
etiam tunc meliorem judicabat (ep. 3. Bibl. max. XII, p. 27 Β).
Tamen in Italia Columba videtur se conformasse ad morem. uni·
versae ecclesiae, nam in ultima, quam habemus, epistula, ex ipsa
Italia ad Bonifatium IV papam missa (ep. 4. Bibl. max. p. 28 sqq.)
de paschali controversia non ,iam fit mentio. Eodem tempore
in Gallia discipulos Columbae Scotorum celebrandi morem de·
posuisse suspicandum est. Tamen nonnulla relinquebantur Sco·
torum propria, quae Gallis offensioni esse possent. Quo factum
est, ut anno etiam 624 (Mab. H, vit. Eustas. 10. ann. 625, p. 119)
Agrestius, perfidus et infidelis quidam Luxoviensis monasterii
monachus, Eustasium abbatem Luxoviensem, cui inimicus erat,
coram synodo, Matisconensi in urbe congregata, episcopis non·
nullis adjutus dissensionis ab ecclesia catholica accusare posset.
Qua in synodo de festis diebus paschalibus celebrandis non jam
agebatur, et ceteris , quae protulit, Agrestius minime effecit, ut
discordiam concitaret. Deinde ex eo tempore Galli non jam
meminerunt Columbam et socios ejus fuisse peregrinos et moribus
sibi ipsis alienos: nam quae propria fuerant Scotorum partim

{b ipsis deposita erant partim recepta a Gallis aliena esse
esierant.

Sed quaenam erant illa Scotorum propria P Haec denuo
hoc loco exsistit quaestio eique solvendae denuo operam navantes
ea, quae supra jam diximus, cum confirmabimus tum explebimus.

Praecipua controversionis causa etiam hoc loco fuit festi
paschalis computatio, de qua cum supra satis jam disputaverim,
id unum addam, quod haec de celebrandis festis paschalibus
diebus dissensio adeo paene una ac sola controversiae causa fuisse
videtur, ut Columba in epistulis suis de nullo alio Scotorum
more verba faceret. Nam erravit Rettbergius (II, p. 37 ) cum
putavit Columbam Gregorio papae etiam de Scotorum tonsura
scripsisse. De hac fit mentio in synodo Matisconensi, sed cognosci
non potest, utrum Agrestius illam rem soli „reliyioni Columbae“
sed etiam Eustasio crimini dederit (vit. Eustas. 12 Mab. II, p. 120),
nescimus enim , quando Luxovienses morem illum deposuerint.
CeteriS, quae proferebat, Agrestius partim regulam Columbae
vituperavit, de qua infra dicendum est, partim nil nisi ritus, ex

