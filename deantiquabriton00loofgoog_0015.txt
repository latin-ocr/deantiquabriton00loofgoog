..9-

Schoellius, cum (p. 11) ex eo, quod illi martyres Verolamii
(Verulam) municipio Romano et in urbe Legionum (Caerleon in
Gambria) supplicio affecti esse traduntur, suspicandum esse cen-
seat oppida illa Romana incunabula quasi fidei christianae fuisse,
nimiam mihi videtur fidem habuisse fabulis. Ex Gilda ergo nihil
comperimus de iis, qui primi Britonibus evangelium praedica-
verint, neque plura ex Bedae scriptis. Omissis enim , quas de
Lucii regis conversione temporibus Eleutheri episcopi Romani
facta enarrat, fabulis (vid. H. and St. I, p. 25 sq.; Sohffll p. 22 sq.)
restat narratiuncula de Germano Autissiodorensi et Lupo ejus
comite Pelagianae haeresis eradicandae causa a Gallicana qua·
dam synodo bis in Britanniam missis (h. e. ed. Stevenson op.
hist. Bedae I, lib. 1, cap. 17 ξ 39). Sed cum Beda omnia,
quae narrat, hauserit e fabulosa St. Germani vita (Schbll p. 25 sq.),
Prosper Aquitanicus testis fide dignior est habendus. Qui cum
Germanum , ad actionem Paladii diaconi a papa Colestino mis-
sum esse tradat (chronic a. dom. 429. opera ed. Bassani 1782 Ι,
p. 4013 H. and St. I, p. 16) nil restat in hac narratione, quod
antiquam Britonum ecclesiae cum Gallicana familiaritatem fuisse
comprobet. Familiaritatem illam fuisse nihilominus constat. Nam
nonnulli Britonum episcopi anno 314m0 concilio Arelatensi inter-
fuerunt (H. and St. I, p. 7. cf. Bright p. 9 sqq.). Quod, si
hoc concilium centum annis ante fuisset, alicujus momenti esset,
sic nullius. Oonjecturis ergo relinquitur locus. Muenterus et
multi ejus aequales et ipsi jam Centuriatores Magdeburgenses
(Ceut. H, c. 2, fol. 9) fidem christianam ex Asia minore in
Britanniam allatam esse opinati sunt. Quod , si comprobari
posset, non neglegendum esset in dijudicandis ecclesiae Britonum
moribus. Sed quaerentibus nobis, quid huic Muenteri opinioni
adminiculo fuerit, apud ipsum nil occurrit nisi computatio festi
paschalis, qua Britones utebantur. At Britones nequaquam cum
quartodecimanis consensisse, Jam pridem viri docti docuerunt
(Varin mem. H, p. 295 sqq. cf. Ebrard p. 19—78). Immo
eam opinionem, qua altera illa Muenteri nitebatur, hanc scilicet:
Britonum ecclesiam primordiorum jam temporibus alia usam
esse computatione festi paschalis ac Romanam, commenticiam esse
facile comprobari. potest. Vetustiorum enim scriptorum testi-
· monia audienda nobis sunt posteriorum ratione non habita. In
quibus Constantinus imperator haec scripsit in epistula ad ec-
clesias ap. Eusebium vit. Constant III, 19: idcirco id aequum
rectumque esse omnes judicaverunt„ .ut, quod in urbe Roma
perque ommm Italiam . . ‚Galliaa Britannias. .concordi sen-
tentia observatur id vestra quoque pudentia libmaibus animis
amplectatur . . . atque ut summatim ac breviter dicam, placuit

