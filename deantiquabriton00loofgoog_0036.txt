..-30...

controversia composita est. Ergo ultra saeculum octavum non
progrediemur.

Haec priora ecclesiae Scotorum saecula duabus aetatibus
comprehenduntur, una primordiorum usque ad Columbae, abbatis
Hiiensis, tempora (ca. 565), altera inde ab anno 565 usque ad
saeculum nonum. Utriusque hujus aetatis historia scribi nequit,
nam nisi de paucis sanctis et de paucis ecclesiae partibus certi
aliquid non constat. Quod nobis minus dolendum est quam
rerum scriptoribus, cum jam ex iis, quae de singulis viris vel
de singulis ecclesiae partibus tradita sunt, quae fuerit universae
ecclesiae natura, cognosci liceat. Itaque cum in alterius de qua.
diximus, aetatis priore parte duo potissimum viri, Columba.
Hiiensis et Columba Luxoviensis ex umbraculis procedant, in
altera autem parte de una ecclesiae parte, Nordanhymbrorum
ecclesia, plura constent, primum de primordiis, deinde de Columba.
Hiiensi, tum seposito ad tempus Columba Luxoviensi, quippe
qui ex patria emigraverit, de Nordanhymbrorum ecclesia, postremo
de Columba Luxoviensi et de iis, qui cum eo vel post cum in
Gallia et Germania peregrinabantur, disserendum nobis erit.

Primordiis

igitur, de quibus primum dicendum est, tam densae tenebrae
offusae sunt, ut perdifficile sit de hac priore aetate disserere.
Facile esset, si acquiesceremus refutanda eorum opinione, qui
contendunt antiquissimam jam Scotorum ecclesiam cum catholica
non in omnibus consensisse. Nam nullum exstat ullius dissen-
sionis testimonium neque ipsi aliis argumentis utuntur nisi de·
sumptis ex posteriorum temporum rebus. Hanc autem perscru-
tandae antiquitatis rationem fallacissimam esse hoc quoque loco
ex iis apparet, quae certo scimus de ecclesiae Scotorum primor-
diis. Constat enim inter omnes Patricium, natione Britonem,
Scotorum haberi apostolum, neque, ut postea videbimus, fictum
est eum priore saeculi quinti parte fidem christianam in Hiber-
niam attulisse. Ergo cum Britonum ecclesia ea ipsa aetate cum
Romana ecclesia omnino consentiret, Scotorum quoque antiquissima
ecclesia a Romanis dissentire non potuit. Immo tantum abest,
ut antiquissima Scotorum ecclesia cum Romanis non consenserit,
ut verisimile sit, fidem christianam non sine opera pontificum
Romanorum in Hiberniam allatam esse. Quod ut comprobem,
necessarium putavi paullo verbosius de ecclesiae Scotorum pri·
mordiis disserere.

Fuerunt vero in Hibernia anno circiter 431 nonnulli, qui sine
opera Romanorum, ut videtur, ad christianam fidem transiissent,

sed perpauci erant, nam eodem ipso anno teste Prospero (Chron.
op. editio Bassani 1782 I, p. 401; H. and St. II, 2 p. 290)

