-111-

Primum igitur, ne miremur, quod regula ista, in qua por·
multa nobis offensioni sunt, tantam in Gallia auctoritatem sihi
comparavit, opus est non oblivisci, qualis fuerit ante Columbam
monasteriorum in Gallia status (cf. supra p. 107). Illum con·
siderantibus nobis mirum non videbitur, quod Columba fervore
suo ac pietate sua etiam Gallos ad amplectendam vitam mo·
nachicam tam crebros incitavit, ut et ruri et in urbibus nova
exsisterent monasteria (cf. vit. Sal. 7, Mab. ΙΙ, ann. 655, p. 425).
Quo factum est, ut regula Columbae non solum in nonnullis
Germaniae monasteriis (Rettberg Π, p. 678) tunc inveniretur,
sed potius saeculi septimi temporibus praecipue prioribus ita
vigeret, ut paene omnia monasteria, quae tunc in Gallia con-
dita sunt, Columbae regulam observarent. Quorum monasteriorum
multitudinem (Montalembert‚ los moines d’occident ΙΙ, p. 565—637)
enumerare nostra non refert, quia auctoritas Columbae nihilo-
minus mox minuta est. Nam intra jam medium saeculum septi-
mum in ipsa Gallia Sti Benedicti Cassinemis regula Columbae
regulae exstitit aemula eaque haud dubie multo potior. Qum·
vis enim disciplina sua regulari Columba monasteriorum Galli-
·corum statum et mores mirum quantum emendaverit, tamen
Benedicti regulae par esse non potuit. Manifestum hoc fit ex
singulis, manifestius ex tota regulae utriusque natura. En enim
est, quod aeque mirum est ac notum, vitae monachicae historia,
ut monachi, quorum primi eremitarum vitam viventes omnino,
quantum fieri potest, e mundo fugerant, paullatim redirent ad
mundana negotia. Quanto inter se differunt St. Antonius et
Ignatii Loyolae discipuli, quanto Orientalium monachi et Bene·
dictini! Monasteria Orientalium nil erant nisi ascetarum coetus,
monasteria monachorum Sti Benedicti sensim paullatimque facta
sunt seminaria cultus atque humanitatis, quin etiam scholae
laboris (cf. Harnack, das Mouchthum, p. 21 sqq„ 31 sqq„ 36 sqq.;
Uhlhorn , die christliche Liebesthatigkeit in der alten Kirche.
1882. p. 344 sqq.). Quid? utrum his an illis similiores sunt
Columbae monachi? Profecto orientalibus. Licet enim ut
Hiienses (cf. supra p. 70) ita et Columbae Luxoviensis monachi

variis corporis et ingenii laboribus operam dederint (cf. reg.
Columb. c. 10. Bibl. max XII, p. 5), -- laboraverunt, ne so-

cordia ac desidia marcescerent, non vero eo consilio, ut aliquid
boni perficerent, - nam nil quaerebant in hoc mundo. Alii
erant ii Scotorum monachi, qui vitam agentes in monasteriis
medio in populo constitutis animarum curam gerebant in regione
sua (cf. supra p. 67), sed de illis nunc non agitur, nam ii, qui
in Galliam et Germaniam venerunt, diversi erant ab illis, pere·

grinaturi eodem tempore de patria discesserant et de theatr0,
quod natura virtutibus eorum datum er'at; solitarii vitam de·

