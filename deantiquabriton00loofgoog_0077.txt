...71-

cum ea, qua Scoti utebantur, computandi festi paschalis ratio
eadem fuerit, quae Britonum — quod profecto mirum non est,
etsi Patricio cum Romanis necessitudo fuit, nam eadem tunc
Romani utebantur festi paschalis computatione, qua Britones —
ad ea, quae supra (p. 19 sqq.) disserui, lectores delegare possum.
Neque habeo, quod de tonsura prioribus (p. 21 sq.) addam. Et
ipsa enim eadem erat apud Scotos, quae apud Britones -— hoc
certum est, sed utrum jam Patricius, ut censet Gatalogus Sanc·
torum, attonsus fuerit idque tonsura Britonum et Scotorum, an
peculiaris illa tonsurandi ratio posterioribus temporibus aliunde —-
haud sciam an ex Gallia una cum vita monachica —— et in
Britanniam et in Hiberniam pervenerit, in medio relinquendum est.

Haec igitur de Columba, de cujus persona et aetate hac
nostrae disputationis parte disserere supra nobis proposuimus.
Sed priusquam ad sequentem progredientes partem cognoscendae
ecclesiae N ordanhymbrorum et naturae et controversiae cum
Romana ecclesia operam demus, paucis earum Hiberniae regionum,
quae a dominio Hiiensium liberae erant, historiam absolvamus.

In australibus enim Hiberniae partibus paullo ante annum
630 Romani inito nescimus quomodo cum Hibernis commercio
cum illis agere coeperunt, ut abjecto suo celebrandi festi paschalis
more in unitatem ecclesiae redirent. Quod etsi initio Hiberni
recusabant, tamen paucis annis post, anno 630, ut videtur, com·
moti ipsius Honorii papae epistula synodo episcoporum habita
ad Campum album (Magh - Lene) omnes australis Hiberniae
incolae pascha canonico ritu observare didicerunt et legatis
Romam missis pace cum Romanis facta intellexerunt se nisi
conjunctos cum episcopis Romanis unitatem ecclesiae servare
non posse.1

Haec omnia Hiienses aegre tulerunt (Cumeani ep. p. 20:
a vobis impugnor, p. 22: onus est vobis quod dico) sive omnino
sive quod una cum aliis australis Hiberniae monasteriis et ipsum
Dearmachense (vid. supra p. 54), cujus abbas Cumeanus videtur
fuisse, ad Romanos transierat; neque ipsi neque septentrionalis
Hiberniae episcopi epistula illa J ohannis papae, de qua supra
dictum est (p. 58) commoti sunt, ut societatem cum Romanis
inirent. Itaque quae de Hiiensibus et de Hibernia septentrionali
amplius dicenda sunt, in sequentibus melius quam hoc loco ab·

 

² Nituntur haec omnia et Cumeani epistula ad Segenium abbatem
Hiiensem (623-652, Η. and St. H, 1 p. 135), quae exstat in Usserii
veterum epistolarum hibernicarum syllogea Paris 1665. ep. 11 p. 17 sqq.
et Bedae hist. 2, 19 ξ 143 sqq. et 3, 3 ξ 155. Et, quo tempore
facta sint, cum episcoporum Romanorum nomina definiunt (625-640)
tum incertiora quidem illa sed satis bona argumenta ex ipsis festi
paschalis computationibus desumpta (Skene H, p. 161).

