...62-

certum est, si qui fuerint clerici monachicam vitam non amplexi,
exiguum fuisse numerum eorum.

Nam relicta in medio illa quaestione pro certo affirmandum
est in singulis parochiis ipsa monasteria ita, ne dicam omnem,
certe fere omnem animarum curam gessisse (Skene II, p. 72)
ut monachi vel abbates presbyteri parvulos baptizarent (Adamn.
vit. Col. 2, 47 p. 215; 2, 63, p. 220) improbos objurgantes
corrigerent (ib. 1, 40, p. 212) iisque poenitentiae mensuras de-
finirent (ib. l, 17, p. 204), eucharistiam in proxima eeclesia
celebrandam curarent, ipsis synodis adessent (ib. 3, 85, p. 228),
denique quibuscunque laicorum aerumniis quantum poterant
curam adhiberent (ib. e. g. 2, 74, p. 224).

Sed absit, ut putes ita descriptas fuisse illas monasteriorum
parochias, ut nemini liceret in alterius monasterii parochia
ministeriis ecclesiasticis fungi, —- e contrario permulti illi mo·
nachi, qui relictis patriis regionibus alias insulae partes pera-
grabant (vid. infra), minime vetiti erant nec baptizare (Adamn.
vit. Col. 2, 47, p. 215) nec confitentibus operam dare (ib. 1, 17,
p. 204), item absit, ut putes omnibus monasteriis hanc tam
arctam cum laicis necessitudinem fuisse et omnes monachos hanc
canonicorum speciem praebuisse, -- e contrario alterum quod-
dam et monasteriorum et monachorum genus, anachoreticum, ut
ita dicam, in ecclesia Scotorum exstitisse infra videbimus3 nune
jam tempus est, ut expositis, quae de monasteriorum auctoritate
generatim dicenda erant,-redeamus ad priorem earum quaestionum,
quas supra (p. 57) proposuimus. Quaeramus igitur num sin-
gulare fuerit, quod abbas Hiiensis presbyterus tanta apud septen·
trionales Scotos et apud omnes Pictos florebat auctoritate.

Certo singularis erat et tanta auctoritas et , nisi fallor,
tanta auctoritas abbatis presbyteri. Nullum enim aliud mona-
sterium in cunctis populis principatum tenuisse supra (p. 56)
jam vidimus -— neque hoc unum conspicuum est. Immo abbati
Hiiensi etiam episcopos subjectos fuisse non solus Beda testis
est (supra p. 57), sed etiam, quinam fuerint illi episcopi, non
ignoramus< Lismorensis (Skene H, p. 133), Cingaradhensis (ib.
et H. and St. II, 1, p. 107) Lindisfarnensis cum iis, qui ipsi
. erant subjecti. Ergo dignitate simili- archiepiscopi abbas Hiiensis
exornatus erat isque unus in antiqua Scotorum ecclesia, nam
in Hibernia tunc temporis episcopos alteri episcopo vel archi·
episcopo fuisse subjectos, nullum exstat vetus testimonium1
Accedit, ne dicam. de Aidano rege a Columba consecrato (Adamn.
vit. Col. 3, 86, p. 228), quod abbas Hiiensis solus jus excom-
municandi exercebat (ib. 2, 58, p. 218), cum in Hibernia haec

 

¹ De principatu sedis Ardmachanae vid. supra p. 56 not. 3.

 

