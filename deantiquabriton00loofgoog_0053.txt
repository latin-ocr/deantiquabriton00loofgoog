..47-

putarent. Quae cum ita sint, fortasse melius de his Patricii
seriptis judicari poterit, si Angli, qui rem jam aggressi sunt
(Fac-similes of national MSS. of Ireland ed. by Gilbert, -— quos
libros adipisci non potui), de ipsis verbis et de codicibus plura
attulerint3 sed nisi forte vetustiores codices reperiuntur, dubito,
annon omnino res dijudicari possit.

'Qua de causa benigne judicet quisquis leget de iis, quae
proferam, neque postulet, ut innumerabiles illas quaestiones,
quas ipsae Patricii confessio et epistula legentibus proponunt,
Solvere coner. Immo liceat mihi omissis omnibus, quae ad
nostram rem non pertinent, nil aliud quaerere nisi, num de
consuetudine Patricii cum Romanis ipsius scripta aliquid do-
ceant. Itaque omitto argumentis confirmare confessionem et
epistulam adulterinas non esse. Nam et ipse Schoellius, qui
genuina ea esse Patricii scripta negaverat (diss. p. 68 sqq.)
postea (Herzog, R. E.) jure illam sententiam deposuit. Etsi
enim nonnulla suspicionem movent, tamen negligenda sunt, et
quia, quae fuerint genuina confessionis verba, definiri non potest
et quia ad dijudicandas saeculi quinti res idonea nobis desunt
adjumenta. ’ ,

Quid igitur ipse Patricius de sua ipsius vita nobis pro-
didit? Quae res haudquaquam facilis est responsu, nam tale est
in confessione, qualis nunc exstat, narrandi genus, ut saepius
nemo, quid sibi voluerit auctor, intellegere possit. Haec vero
sunt quae ex perplexa illa narratione colligere licet:

Patricius, natione Brito (conf. H. and St. II, 2, p. 303) 16
annos natus captivus in Hiberniam est abductus, inde 6 peractis
annis liberatus in patriam videtur revertisse, sed [nisi, quod '
equidem opinor, librariorum negligentia duplicata est una eadem-
que narratio 1] iterum captus est nec vero non iterum liberatus
iterum in Britannia erat cum parentibus. Ibi cum moraretur,
mirabilibus somniorum speciebus invitatus· est, ut Hiberniis ver·
bum dei praedicaret ——- et profecto post plurimos annos (conf.
p. 303) imperante Christo (ib. p. 309) non sine deo owe secun-
dum carnem (epist. p. 316) in Hiberniam pervenit, Scotorum·
que multa milia ad verum dei cultum convertit. Ubi plurimos
illos annos degerit, ne uno quidem verbo Patricius prodidit, sed
satis habuit dixisse saepius se esse servitute liberatum, disper-
sum se esse „in yentibus multis“‚. maximas tribulationes esse
perpessum summisque in periculis versatum. Quin etiam ne
id quidem cognosci potest, utrum recta via ex Britannia in

 

² Nam, ut alia omittam, utraque narratiO, p. 301 et p. 302,
Patricium servitute liberatum ‘28 dies per deserta loca narrat er·
ravlsse.

