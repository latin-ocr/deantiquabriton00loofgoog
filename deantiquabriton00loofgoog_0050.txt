...44—

duos 'Patricios distinguere coacti sunt. Tali enim modo jam
annotatio illa de Patricio et Palladio distinxit inter Palladium
‚qui-Patricius alio nomine appellabataff‘ et „secundum Patricium&
Hiberniae apostolum (cf. supra p. 35). Palladium igitur alterum
illum Patricium esse opinor.

Palladium intellegendum esse etiam in Fieci hymno alterum
Patricium affirmare non dubito. Ergo Fieci hymnus non prius
compositus est, quam Scoti de Palladio audiverunt. Palladii
autem notitiam, si revera Muirchui vita exeunte saeculo septimo
conscripta est, Scoti, quia Tirechanus non jam mentionem fecit
de Palladio, eo ipso exeunte saeculo septimo ideoque ex ipso
ProsperO, non ex Beda, acceperunt. Itaque Fieci hymnum sae·
culo octavo compositum esse censeo post conscriptas Tirechani
annotationes et Muirchui vitam. Quae sententia compluribus
confirmari potest, quae hoc uno comprehenduntur, quod cum
Muirchui vita ita congruit Fieci hymnus, ut illa ipsa vita ita
usus esse videatur hymni poe'ta, ut quae ex illa sumpserat,
aliorum fabulis augeret. Nam non solum uterque Palladii men-
tionem facit neque tamen fabulam de Coelestino papa Patricium
mittente enarrat, uterque 60 annos Patricium in Hibernia com-·
moratum et 120 annos natum e vita profectum esse refert, sed
fere omnia quae carminis versibus 43-61 continentur invenies
apud Muirchuum (Betham II, app. p. XV sq.) ac quidem eodem
fere ordine narrata, sed simpliciora (cf. inprim. vers. 55-60
cum Muirchui p. XVI). Denique quae de Germano in insulis
maris Tyrrheni una cum Patricio commorante supra p. 41
protuli, hoc loco neglegenda non sunt.

Quae cum ita sint, Fieci hymnus nullum ad solvendam
nostram quaestionem attulit momentum. At Secundini hymnus
adest testibus non solis H. and St. (II, 2, p. 327 not.) ipsius Pa-
tricii temporibus conscriptus. Sed time0, ne non majori utili-
tati nobis sit quam Fieci carmen, nam de tempore, ” quo com·
positus esset, certo falsam sententiam tulerunt viri docti H.
and St- Potissimo enim utuntur argumentO, quod in hoc hymno
nil insit de ulla Patricii cum Romanis necessitudine. At haec
ipsa res in dubitationem vocari potest. An quod poeta „domi-
nus“‚ inquit, „illam eleyit, ut doceret barbaras nationes“ vel
„quem deus misit ut Paulum ad yentes Apostolum“ (H. and St.
II, 2 p. 324 et 325), comprobare potest poetam de Patricii
itineribus per Galliam atque Italiam etc. nihil audivisse? Mi-
nime. Nam nil omnino inest in hoc carmine de vita Patricii,
hymnus est laudes continens, non enarrat vitam. Hymni autem
natura fert, ut de hominibus quam minime dicatur et deus vel
sancti sufficiantur in eorum locum. Quin etiam negari non
potest, alios carminis versus his verbis scriptos:

 

 

