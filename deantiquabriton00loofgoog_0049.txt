-43-

nomine Ouldei ineunte saeculo nono viventis, eundem esse atque
Patricium apostolum inde efficere conatus est, quod, cum Ti-
rechanus Patricium anno 458 vel 461 mortuum esse putaret
(i. e. duobus vel quinque annis ante Logairi regis mortem),
posterioris temporis annales ad eundem annum senis Patricii
mortem referrent ipsum Patricium apostolum anno 492 mortem
obiisse'rati. Originem autem variae illius rationis in descri-
bendo tempore, quo Patricius mortuus esset, adhibitae Skenius
inde repetiit, quod cum Tirechanus 30 fere annos Patricium
Hibernos docuisse putavisset, posteriores illius temporis spatium
60 vel 72 annis finirent. Simulatque vero Patricium anno 492
vel 493 mortuum esse Scoti sibi persuasissent, opinionem ex-
stitisse opinatus est Skenius, alterum esse Patricium qui anno
458, alterum qui anno 492 vita decessisset. Quod cum ante
saeculum nonum factum non esse opinetur, saeculo nono Fieci
hymnum compositum esse censuit.

Haec· tota Skenii sententia timeo ne sagacior sit, quam
verior. Nam multa sunt, quae ei repugnent. Cum quod in
hymno uterque Patricius eodem die mortuus esse dicitur tum
omnium, qui Patricii historiae subsducuntur, calculorum et va-
rietas et incerta origo; nam annalium, qui Patricium anno 492
vel 493 mortem obiisse referunt, antiquissimi saeculo undecimo
exeunte conscripti sunt (cf. Schoell, p. 50 sq.). Praeterea mihi
persuadere non possum calculorum varietatem suffecisse, ut duo
Patricii fingerentur. Attamen non omnino Skenii syntentiam
rejicio, immo maximi momenti esse puto mentionem illam alte--
rius Patricii. Sed puto fabulam illam de duobus Patriciis
ortam non esse, nisi accessisset, quod de Palladio ex Prospero
vel Beda Scoti acceperunt. Itaque de Prosperi narratione apud
Scotos recepta eis, quae supra dixi, pauca addere mihi liceat.

Ex Prospero vel Beda Scotos de Palladio auditionem ac·
cepisse affirmavi, quia manifestum mihi videtur esse sermone
patrum apud Scotos de Palladio nil traditum esse. Nam cum
Muirchu et annotationis illius de Patricio et Palladio auctor,
qui primi Palladii mentionem fecerunt, de morte Palladii non
consentiant — Muirchu enim in Britannia mortuum esse narrat
Palladium, hic apud Scotos martyrium eum passum esse affir-
mat --, apparet iis, quae annotationis auctor finxit de „sanctis

antiquis“ talia de Palladio tradentibus, ne minimam quidem .

fidem esse habendam. Luculentissime autem eadem res inde
confirmatur, quod saeculi octavi temporibus apud Scotos non
videntur defuisse, qui nescientes, quid Prosperi narrationi face-
rent, eundem putarent Palladium atque Patricium. Unde, ut
videtur, cum factum esset, ut Palladio nomen Patricius adde-
retur, ii, qui alium judicabant Palladium alium Patricium, inter

 

