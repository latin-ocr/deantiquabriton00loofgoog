...46-

colligendum sit, Columbam jam novisse Hiberniae apostolum,
maximi momenti est, quod idem Columba episcopos Romanos
Hibernorum magistros appellavit (ep. IV ad. Bon. pap. Bibl.
max. patr. XII, p. 25 G).

Itaque quod exstat omnium de Patricio testimoniorum
antiquissimum optime quadrat iis , quae Tirechanus de Patricii
itineribus prodidit.

His expositis jam tempus est, ut perscrutandis ipsius Pa-
tricii, quae feruntur, scriptis operam demus. Absit vero, ut
loquar de omnibus Patricii opusculis a Waraeo (anno 1656)
editis, nam etsi nonnulla eorum jam in canonibus Hibernicis
Patricio attributa sunt (XXV, 3 Wasserschleben Ir. Can. p. 91
et XXIX, 7 p. 119), tamen inter omnes constat plurima adul-
terina esse (cf. H. and St. II, 2, p. 327). Itaque non nisi de
iis dicendum est, quae genuina Patricii scripta habentur cum
ab aliis tum a viris doctissimis H. and St. In quorum numero
cum invenirem Patricii canticum Scotticum (H. and St. II, 2,
p. 320 sqq.)‚ valde miratus sum. Nam neque quicquam in ipso
carmine Patricium auctorem fuisse indicat neque verborum formae
Patricii temporibus quadrant (cf. Windisch. Irische Texte p. 3)
neque latet , quam vim habeant omnino quaecumque in libri
Hymnorum praefationibus de singulorum carminum auctoribus
inveniuntur. Quibus de causis canticum illud, cnjus primam
mentionem fecerunt additamenta Tirechani (lib. Ardm. Betham
II, app. p. XXXVI), a Patricio factum non esse pro certo
habendum est. Genuinum si esset Patricii opus, ad nostram
quaestionem nullum afferet momentum. Licet igitur de eo tacere.

Mallem tacere etiam de confessione Patricii et de ejusdem

 

· epistula ad christianos Corotici tyranni subditos (H. and St. II, 2,

Ρ. 296 sqq. et 314 sqq.), quae genuina Patricii opera esse
omnes fere consentiunt. Nam quae de · his scriptis exsistunt
quaestiones, omnino in praesenti· solvi non posse videntur, - ne·
dum a me. Vetustissimus enim isque valde mendosus confes-
sionis codex exstat in libro Ardmachano, epistula primum in·
venitur in codice quodam Mus. Brit. Cotton. Nero E 1 et ipso
confessionem quoque continenti. Trecentis igitur et quinqua-
ginta annis post Patricii mortem vetustissimus qui exstat con-
fessionis codex est conscriptus. Neque ullius momenti est, quod
a volumine, quod Patricius manu commpsit sua descriptus esse
traditur (lib. Ardm. Betham H app. p. LV); nam quis librario
credat? Itaque cum codex libri Ardmachani mendis scateat et
lacunis saepe deformatus sit, et cum posterioris temporis codices
additamentis, ut nonnulli putant, saepissime aucti sint —, quae
fuerint confessionis verba disceptari non potest3 neque defuerunt,
qui aliud a librariis additum aliud omissum esse ex libidine

