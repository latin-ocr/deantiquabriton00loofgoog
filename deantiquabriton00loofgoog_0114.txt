-108—

coenobiali, utpote adulterina, a malevolis Benedictinis monachis
contumeliose composita, solam illam reyulam Columbani, quippe
quae evangelicae libertatis doctrinae plena sit (P cf. Loening Π,
p. 432) a Columba scriptam esse affirmat. Et certis auctoribus
hoc comperisse videtur, alioquin omnes aliter ‘sentientes tam
acerbis facetiis non irrisisset parum diligentes eos appellans. ’
Importuna sane illa derisio· Quid si in ipsum recidat levi-
tatis opprobrium? Ebrardo enim jam hoc suspiciosum esse visum
est, quod regula illa coenobialis nisi in duobus codicibus non
exstaret, uno tum, cum Bibl. max. XII. in lucem prodiit (i. e.
1707) vel rectius tum, cum Patritius Fleminigus Collectanea
sua composuit (i. e. 1667), monasterii Stae Afrae Augustani,
altero Oxenhusano monasterii Sti Benedicti, et quod solus Oxen-
husanus regulam illam Columbae attribueret. cum Augustanus
eam exhiberet tanquam ,flatrum de Hibernia reyulam‘fi Sed
hanc de codicibus notitiam ex sola Bibliotheca maxima se mu-
tuatum esse grata simplicitate confitetur (cf. Ebrard p. 149
no‘t. 61), quod ne benevolentissimi quidem lectoris-animum ex·j
plere potest. Nam cum illae Bibliothecae maximae observationes
praeviae transcriptae sint ex Flemingi Collectaneis, vituperan-
dum est, sed non mirandum, -quod Bibliotheca maxima tacuit
de Holstenii regulae coenobialis nostrae editione, quae paucis
annis ante Flemingi collectanea (anno 1661), 'sed plus quam
quadraginta annis ante Bibl. max. in lucem prodierat. Profecto
Ebrardus sola illa Bibliothecae maximae editione usus non habe-
bat, quod Rettbergium virum „diliyentissimum in aliis“ accu-
saret, quod de „regula Columbani“ et de „regula coenobiali‘ss
scriptis, ,toto coelo“ inter se diversis, uno sermone disseruisset.
Nam Rettbergium Holstenii editione usum esse, in qua regula
coenobialis exstat tanquam decimum caput „regulae Oolumbani‘ss
Ebrardum fugit. '
Illa vero Holstenii editio, cum exemplum regulae 'praebeat
ita auctum, ut longe diversum sit a codicibus Augustano et
Oxenhusano, ‘ex iisdem vel similibus codicibus transcripta non·
est. ErgO, quod ipse Hertelius (p. 441) dicere omisit, tertius‘
ille codex Holstenii (Coloniensis - cf. Holsten‚ praefatio p. IV)5
nobis occurrit, in quo regula coenobialis reperiatur, secundm,
in quo Columbae attribuatur, isque vetustior fortasse utroque
alio certe Augustano,' nam etsi dijudicare non possum, num
recte Holstenius codicem suum a Benedicto Anianensi conss
scriptum esse censuerit, tamen certe vetustior est Augustani),
quem anno 1510 exaratum esse Flemingus declaravit in anno-¹
tationibus, quas, quippe in Bibliotheca maxima non transscriptas,
Ebrardus praetermisit, -- (cf. etiam de Holstenii exemplo ejus·
que aetate Wasserschleben, Bussordnungen- p. 57). 5 Denique

