‘1

Bonifatium, Germaniae , apostolum, pontificum Romanorum
legatum, prohibuisse, quominus in Germania ecclesia constitue-
retur, quae tantum sui similis esset, ne ii quidem possunt negare,
qui jure affirmant ecclesiam liberam temporibus medii aevi ne-
que in Germania neque alibi potuisse exsistere. Nam inter om-
nes constat Bonifatium et, qui opus ejus excepit, Carolum Mag·
num fundamenta jecisse ecclesiae illius romano-catholicae , quae
usque ad tempora Lutheri in Germania perduravit inconcussa.
Qua de causa de Bonifatio recte non judicabunt nisi, qui quae-

sierint, qui fuerit in Germania ecclesiae status, antequam Boni-

fatius adventavit. Itaque cum in Germania ante Bonifatium et
ipsis Bonifatii temporibus Scotos Britonesque peregrinantes evan-
gelium praedicasse constet, iis, quorum interest sine odio et sine
invidia de Bonifatio judicare, ante omnia quaerendum est, Bri-
tonum Scotorumque ecclesiae quales fuerint mores, quae ratio
credendi et vivendi.

Eam ipsam ob causam jam Rettbergius de Bonifatio verba
dicturus pauca de Britonum ecclesia disseruit (Kirchenyesch.
Deutschlands I, p. 317—324). Et quod tunc temporis oppor-
tunum erat, hodie necessarium esse nemo ignorabit, qui forte
legerit, quae Ebrardus vestigia sequens Heberi (Die vor-karo-
linyischen Glaubemlzelden am Rhein. 1858) de Britonum Scoto-

rumque ecclesia in lucem protulit (primum in Niedneri Zeitcchmft

fiir d. histor. T lteol. 1862 et 1863 et denuo in libro, qui inscri-

bitur Die iroschottiwlze Missiomlcirohe. 187 3). Qualem de Boni-
fatio Ebrardus tulerit sententiam , nemini credibile erit nisi iis,
qui oculis quae Ebrardus (p. 454) scripsit inspexerint: Bonifa-
tium, regni Christi inimicum, servum tenebrarum, longaevo vitae
suae tempore in destruendo regno Christi peracto merito inter-
fectum esse a paganis, quippe qui pagani non jam fuissent, si
ille revera fuisset, qui nominatur, Germaniae apostolus. Quae
sententia, etsi non nova est — Centuriatores enim Magdebur-
genses simile judicium fecerunt —, tamen nova audacia ab Ebrardo
prolata est. Nihilosecius commenticiam eam esse ita dilucidum
est, ut qui paullo post de Bonifatio disseruit, Muellerus (Boni—

1

